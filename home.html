<html>
	<head>
		<link rel="stylesheet" href="stile.css">
		<script src="https://www.gdprset.it/widget/gdpr-it-1.js" type="text/javascript"></script>
	</head>
	<body>
		<H1>The Office</H1><br>
		The Office è una serie televisiva statunitense ideata da Greg Daniels. Si tratta del remake americano dell'omonima serie cult britannica, ideata e scritta da Ricky Gervais e Stephen Merchant e trasmessa dal 2005 al 2013.

La serie, prodotta dalla Deedle-Dee Productions e dalla Reveille Productions in associazione con la NBC, è andata in onda sulla NBC dal 24 marzo 2005 al 16 maggio 2013, per un totale di nove stagioni e 201 episodi.[1]

Come la sua controparte britannica, The Office è stata girata in una configurazione a telecamera singola – senza il pubblico in studio o le risate registrate – per dare l'idea di un vero documentario.

La serie è stata acclamata dal pubblico e dalla critica, aggiudicandosi diversi premi tra cui un Peabody Award nel 2006, due Screen Actors Guild Award, un Golden Globe per la performance di Steve Carell e cinque Primetime Emmy Awards, incluso uno nel 2006 per la miglior serie comedy.

In Italia la serie ha avuto una storia travagliata: per le prime due stagioni è stata trasmessa da Fox, per buona parte della terza da Sky Uno, per i restanti episodi della terza e per la quarta da Joi, mentre le ultime cinque sono state distribuite per la prima volta sulla piattaforma Prime Video. Dal 2021 la serie è interamente disponibile su Netflix.
	<body>
</html>
